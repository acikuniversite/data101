## Kurs Tanımı:
Bu kurs, veri temellerinden başlayarak SQL, NoSQL, veri bilimi, veri mühendisliği ve veri mimarisi gibi kritik alanlarda katılımcılara temel ve orta düzeyde bilgi sağlamayı amaçlamaktadır. Haftalık derslerde, her konuya geniş bir perspektiften bakılarak, bu alanlara yeni giren ya da uzmanlaşmayı hedefleyen katılımcıların kapsamlı bir bakış açısı kazanmaları hedeflenmektedir.

Derslerin odak noktası, teorik bilginin yanı sıra pratik uygulamalar ve senaryolarla desteklenen workshoplar ile öğrencilerin iş dünyasında karşılaşabilecekleri problemlere çözüm üretebilme yetilerini geliştirmektir. Katılımcılar, veritabanı tasarımı, veri mühendisliği süreçleri, büyük veri teknolojileri ve bulut tabanlı veri yönetimi gibi birçok konuyu ele alarak, kariyer yolculuklarında ihtiyaç duyacakları becerileri edineceklerdir.

## Başlamadan Önce

Bu dersin amacı, her hafta işlenecek olan **SQL**, **NoSQL**, **veri bilimi**, **veri mühendisliği** ve **veri mimarisi** gibi konularda uzmanlık seviyesine ulaşmak değildir. Bunun yerine, bu ders; bu alanlara yeni adım atan veya derinleşmeye başlayan katılımcıların, temel ve orta düzeyde birçok bilgiyi öğrenmelerini ve duymalarını hedefler.

Ders boyunca, öğrencilerin bu konulara dair önemli kavramları kavramalarını sağlamak, ayrıca kariyerlerinde ihtiyaç duyabilecekleri **yol haritalarını** daha net bir şekilde görebilmelerine yardımcı olmak temel amaçlarımızdandır.

## Ders Programı

### **Hafta 1: Veri Temelleri ve Veritabanı Kavramları**
[Ders Notu](./hafta1/README.md)
- **Konu Başlıkları:**
	- Veri ve Bilgi Arasındaki Fark
	- Veritabanı Nedir ve Ne İşe yarar?
	- Veritabanı Türleri
- **Workshop:**
	- **Senaryo:** Bir küçük işletme sahibi, müşteri bilgilerini ve satış verilerini daha etkin bir şekilde yönetmek istiyor. Şu ana kadar Excel'de tuttuğu ham veriler karmaşık hale gelmeye başladı ve anlamlı bilgi elde etmekte zorlanıyor. Bir veritabanı çözümü kurmak istiyor ve bu konuda sizden yardım istiyor.


-----
### **Hafta 2: SQL ile İlişkisel Veritabanları**
[Ders Notu](./hafta2/README.md)
- **Konu Başlıkları:**
	- SQL’in Temelleri
	- DDL ve DML Komutları
	- Temel SQL Sorguları ve İşlemleri
	- İleri SQL
- **Workshop:**
	- **Senaryo:** Bir kütüphane, kitap ve üye kayıtlarını dijital bir veritabanında yönetmek istiyor. Üyeler kitap ödünç alabiliyor ve bu işlemlerin takip edilmesi gerekiyor. Kütüphane yönetimi sizden veritabanını oluşturmanızı ve SQL komutlarıyla bu işlemleri yönetmenizi istiyor.
-----

### **Hafta 3: Veri Modelleme ve ER Diyagramları**
[Ders Notu](./hafta3/README.md)
- **Konu Başlıkları:**
	- Veri Modelleme Kavramları
	- ER (Varlık-İlişki) Diyagramları
	- SQL Tasarım Kuralları ve Normalizasyon
- **Workshop:**
	- **Senaryo:** Bir restoran zinciri, tüm müşteri siparişlerini, menü öğelerini ve çalışan bilgilerini merkezi bir sistemde toplamak istiyor. Bu sistem, müşterilerin verdikleri siparişlerin takip edilmesini, menüdeki yemeklerin stoklarının kontrol edilmesini ve çalışanların yönetimini sağlamalı. Şirket bu verilerin hepsini yönetmek için bir veritabanı tasarımı talep ediyor ve sizin grubunuzdan bu veritabanını modellemenizi istiyor.
-----

### **Hafta 4: NoSQL Veritabanları**
[Ders Notu](./hafta4/README.md)
- **Konu Başlıkları:**
	- NoSQL Nedir ve Ne Zaman Kullanılır?
	- NoSQL Veritabanı Türleri
	- NoSQL Tasarım Kuralları ve Optimizasyon
	- İleri NoSQL
- **Workshop:**
	- **Senaryo:** Bir sosyal medya uygulaması, kullanıcı profillerini ve gönderilerini depolamak istiyor.
	- **Görev:**
		- MongoDB gibi bir belge tabanlı NoSQL veritabanı kullanarak kullanıcı profilleri ve gönderiler için koleksiyonlar oluşturun.
		- Temel CRUD (Oluşturma, Okuma, Güncelleme, Silme) işlemlerini gerçekleştirin.
		- Kullanıcıların gönderilerini sorgulamak için örnek sorgular yazın.


-----
### **Hafta 5: Veritabanı Tasarımı ve Mimari**
[Ders Notu](./hafta5/README.md)
- **Konu Başlıkları:**
	- Gerçek Dünya Senaryoları Üzerinden Veritabanı Seçimi
	- Hibrit Yaklaşımın Uygulanması
	- Hibrit Yaklaşımın Avantajları ve Dezavantajları
	- Hibrit Yaklaşımın Uygulamadaki Örnekleri
	- Hibrit Yaklaşımın Zorlukları ve Çözümleri
- **Workshop:**
	- **Senaryo:** Bir mobil ticaret oyunu geliştiriyorsunuz. Bu oyunda oyuncular, kaynakları alıp satabiliyor, üretim yapabiliyor ve dünya genelinde ticaret yapabiliyorlar. Ayrıca, şirketler kurabilir, pazarlara giriş yapabilir ve diğer oyuncularla ortaklıklar kurabilirler. Farklı veri türleri (ürün verileri, oyuncu finans bilgileri, ticaret işlemleri, stratejik ortaklıklar vb.) için en uygun veritabanı çözümünü belirlemeniz gerekiyor.

-----
### **Hafta 6: Veri Mühendisliği ve ETL Süreçleri**
[Ders Notu](./hafta6/README.md)
- **Konu Başlıkları:**
	- Veri Mühendisliğine Giriş
	- ETL ve ELT Süreçleri
	- Zamanlama ve Orkestrasyon Araçları ile N-1 Çalışmak
	- Veri Entegrasyonu ve Veri Kalitesi Yönetimi
	- Büyük Veri ve Büyük Veri Mühendisliği
	- Veri Ambarı ve Veri Gölü
	- Veri Güvenliği ve Uyum
	- Sonuç ve Öneriler
- **Workshop:**
	- **Senaryo:** Bir yazılım geliştirici topluluğu, Github üzerindeki trend projeleri ve konuları takip etmek istiyor. Amacınız, Github Trends sayfasından en popüler projelerin bilgilerini toplayarak, bu veriyi analiz etmeye uygun bir formata dönüştürmek ve veri ambarına yüklemek. Toplanan verilerdeki projelerin adı, yıldız sayısı, dil bilgisi ve açıklamaları gibi alanlar yer alıyor.

---
### **Hafta 7: Veri Bilimi ve Analitiği**
[Ders Notu](./hafta7/README.md)
- **Konu Başlıkları:**
	- Giriş
	- Veri Bilimine Derinlemesine Bakış
	- Veri Ön İşleme ve Hazırlama
	- Keşifsel Veri Analizi (EDA
	- Makine Öğrenmesi Algoritmaları
	- Model Değerlendirme ve Doğrulama
	- Uygulama: Python ile Makine Öğrenmesi Projesi
	- Veri Analitiği
	- İş Zekası (BI
	- BI’da Veri Görselleştirme ve Raporlama

----
### **Hafta 8: Bulut Teknolojileri ve Veri Yönetimi**
[Ders Notu](./hafta8/README.md)
- **Konu Başlıkları:**
	- Giriş
	- Bulut Bilişime Giriş
	- Neden Bulut Teknolojileri
	- Google Cloud Platform (GCP) ile Veri Yönetimi
	- Amazon Web Services (AWS) ile Veri Yönetimi
	- Şirketlerin Buluta Geçişi: Bir Örnek Olay İncelemesi
	- Bulut Tabanlı Veri Yönetiminin En İyi Uygulamaları