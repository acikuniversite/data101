## 4. Workshop

### **Senaryo:**

Bir kargo şirketi, gönderilerin, müşterilerin ve teslimat süreçlerinin yönetimini yapmak istiyor. Sistem, kargo takip numaralarını, teslimat durumlarını ve müşteri bilgilerini takip etmeli. Ayrıca, kuryelerin görevlerini, dağıtım araçlarını ve teslimat zamanlamalarını da yönetmek istiyorlar. Şirket, tüm bu verileri yönetmek için bir veritabanı tasarımı talep ediyor ve sizin grubunuzdan bu veritabanını modellemenizi istiyor.

**Görevler:**

1. **İş Gereksinimlerinin Toplanması:**
    
    - Kargo şirketinin yöneticileri, kuryeler ve müşteri hizmetleri ile görüşmeler yapıldığı varsayımıyla, işletmenin ihtiyaçlarını belirleyin.
    - Ana iş süreçlerini tanımlayın:
        - Gönderilerin alınması ve teslimatı.
        - Müşteri kayıtları ve iletişim bilgileri.
        - Kargo takip sisteminin oluşturulması.
        - Teslimat durumlarının ve zamanlamalarının yönetimi.
        - Kuryelerin ve araçların yönetimi.
2. **Veri Kaynaklarının Belirlenmesi:**
    
    - Hangi tür verilerin toplanması gerektiğini listeleyin:
        - Müşteri bilgileri (gönderici ve alıcı).
        - Gönderi bilgileri (kargo takip numarası, içerik, ağırlık, boyut).
        - Teslimat durumu ve geçmişi.
        - Kuryelerin ve araçların bilgileri.
        - Dağıtım merkezleri ve güzergahlar.
3. **Fonksiyonel Gereksinimlerin Tanımlanması:**
    
    - Sistem neleri yapabilmeli?
        - Gönderi kabul ve kayıt işlemleri yapabilmeli.
        - Kargo takip numarası oluşturarak gönderileri izleyebilmeli.
        - Teslimat durumlarını güncelleyebilmeli (yolda, teslim edildi, teslim edilemedi vb.).
        - Müşterilere kargo durumu hakkında bilgi verebilmeli.
        - Kuryelerin günlük teslimat planlarını oluşturabilmeli.